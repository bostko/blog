Първия досег на работодателя с един кандидат за работа е неговата
автобиография или така нареченото CV.
За много хора писането на CV е просто формалност, която считат за
маловажна и почти не обръщат внимание. Маса хора считат, че всъщност има
значение само какво могат, а не какво пише в автобиографията им.
Всъщност писането на CV е една от най-важните стъпки при
кандидатстването за работа. To е нещото, което ви представя черно на
бяло с най-важната информация за вас. Чрез CV-то работодателят придобива
максимално подробна представа за своя бъдещ служител в рамките на
няколко страници.
Оказва се че това е голяма трудност за повечето. Обичайните въпроси са:
* Добре написах как се казвам и на колко години съм, какво още да добавя?
* Изредих си уменията, но все още CV-то ми е половин страница, това не
е ли достатъчно?
* Как да напиша резюме, мотивационен текст?

Истината е, че не е толкова сложно. Просто трябва да помислите и да
напишете подробно детайли за вашия професионален опит (за предпочитане е
да е свързан с позицията за която кандидатствате), както и резюме, в
което да е написано какви са вашите професионални интереси и защо
кандидатствате за позицията. Трудността да се напишат всички тези неща
идва може би и от слабите комуникативни умения на много от нас (ИТ
специалисти).
Автобиографията е и огледало на вашите социални и комуникативни умения.
От нея става ясно дали може да направите адекватно описание за себе си,
с какъв речник разполагате и до колко може да сте убедителни. Тези
качества са много важни особенно при работата с хора и работа в екип.

И така нека да започнем нашето CV. Ето и първите въпроси които
изникват:
* Как визуално трябва да ми изглежда CV-то?
Това е нещо второстепенно, което ще дойде от само себе си след като
напишете информацията за вас, която искате, но все пак ще дам някои
насоки.
CV-то не трябва да е шарено или да ползва определена цветова схема, тъй
като не това е важно, дори в повечето случаи е излишно. Излишните украси
отнемат вниманието от текста, който е написан и който по същество е
най-важен. Добра идея е да се разровите в интернет за шаблони за CV.
Много хора използват стандартния
[http://europass.cedefop.europa.eu/bg/documents/curriculum-vitae/templates-instructions:Европейски
формат]. Това е добра идея, но все пак смятам че има и някои излишни
графи, които могат да се пропуснат. За IT CV тук трябва да направите
доста промени, като за начало да махнете графата компютърни умения, тъй
като се предполага, че основните ви умения ще са компютърни.

Структура на CV
===============

На първо място трябва да стои най-важната информация, която искате да
представите на работодателя. Тоест да има три имена, контакти, както и
умения. Не е добра идея да следвате европейския формат за автобиография,
където първа страница е запълнена със суха таблична информация за
образование езици и др. Така се отвлича вниманието на четящия от
наистина същественото, което сте искали да кажете за себе си, а именно
професионален опит и умения. Ако карате вашия работодател да
разлиства(скролира), докато прочете това, което го интерсува, има голям
шанс вашето CV да бъде подминато.
* Две имена, снимка, контакти, е-поща, тел. номер и др. (много е важно
да не пропуснете да напишете информация за контакт с вас)
* Резюме – кратък текст, който да ви представя. Вътре трябва да пише
следното:
*** какво основно се занимавате
*** няколко думи, които ви представят като човек
*** какви са ви професионалните интереси
*** каквa работа търсите и защо искате да кандидатствате за тази
позиция
* Образование – учебни заведения които сте посещавали както и придобити
професионални квалификации.
* Технически умения
* Проекти, по които сте работили.
Тук е важно да има добро описание на всеки проект, а не просто заглавие
на проекта. Описанието на всеки проект трябва да е кратко и в същото
време да дава ясна представа за самия проект и вашия принос към него.
* Предишен професионален опит
Основни задължения и отговорности. Проекти, по които сте работили
* За вас като личност
Хобита и интереси

Нещата които са написани не е задължително да са в същия ред. Подредете
ги както вие сметнете за добре.
